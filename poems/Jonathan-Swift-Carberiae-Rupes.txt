---
author: Jonathan Swift 
title: Carberiae Rupes
---


IN COMITATU CORGAGENSI.SCRIPSIT JUN. ANN. DOM. 1723


Ecce ingens fragmen scopuli, quod vertice summo
Desuper impendet, nullo fundamine nixum,
Decidit in fluctus: maria undique et undique saxa
Horrisono stridore tenant, et ad aethera murmur
Erigitur; trepidatque suis Neptunus in undis.
Nam, long� venti rabie, atque aspergine crebr�
Aequorei laticis, specus im� rupe cavatur:
Jam fultura ruit, jam summa cacumina nutant;
Jam cadit in praeceps moles, et verberat undas.
Attonitus credas, hinc dejecisse Tonantem
Montibus impositos montes, et Pelion altum
In capita anguipedum coelo jacul�sse gigantum.
Saepe etiam spelunca immani aperitur hiatu
Exesa � scopulis, et utrinque foramina pandit,
Hinc atque hinc a ponto ad pontum pervia Phoebo
Cautibus enorm� junctis laquearia tecti
Formantur; moles olim ruitura supern�.
Fornice sublimi nidos posuere palumbes,
Inque imo stagni posuere cubilia phocae.
Sed, cum saevit hyems, et venti, carcere rupto,
Immensos volvunt fluctus ad culmina montis;
Non obsessae arces, non fulmina vindice dextr�
Missa Jovis, quoties inimicus saevit in urbes,
Exaequant sonitum undarum, veniente procell�:
Littora littoribus reboant; vicinia lat�,
Gens assueta mari, et pedibus percurrere rupes,
Terretur tamen, et long� fugit, arva relinquens.
Gramina dum carpunt pendentes rupe capellae,
Vi salientis aquae de summo praecipitantur,
Et dulces animas imo sub gurgite linquunt.
Piscator terr� non audet vellere funem;
Sed latet in portu tremebundus, et a�ra sudum
Haud sperans, Nereum precibus votisque fatigat.
