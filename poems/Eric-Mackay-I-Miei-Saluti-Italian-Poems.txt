---
author: Eric Mackay 
title: I Miei Saluti. (Italian Poems)
---

I.

Ti saluto, Margherita
Fior di vita, ... ti saluto!
Sei la speme del mattino,
Sei la gioja del giardino.


II.

Ti saluto, Rosignolo
Nel tuo duolo, ... ti saluto!
Sei l' amante della rosa
Che morendo si fa sposa.


III.

Ti saluto, Sol di Maggio
Col tuo raggio, ... ti saluto!
Sei l' Apollo del passato,
Sei l' amore incoronato.


IV.

Ti saluto, Donna mia,
Casta e pia, ... ti saluto!
Sei la diva dei desiri,
Sei la Santa dei Sospiri.
